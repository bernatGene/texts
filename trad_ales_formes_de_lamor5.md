En el teu últim viatge, no has descobert res. 
D'hora al matí, un cop has tornat: el flaix d'un record 
del barri jueu, d'un peto. L'ombra femenina quedarà, 
això sí. A Venècia, els colors del joc de ressons, 
 
dels quals sempre n'hi ha massa. Ja has marxat. En la buidor del teu 
estómac creix una fosca flor. Que s'escapa en la humitat 
com l'aigua dins l'aigua. No hi ha altra vida, això ara ja 
queda clar. El viatge s'acaba, però la tibantor a les cames i al fons 
 
del crani no desapareix. Ets del tot imperceptible. Ningú. 
Per camins animals, fins a desaparèixer en la boira. I l'ull, que 
s'apropa fins al cel, de tant en tant. Al carrer les veus d'infants 
que juguen. Allunyats. No són aquí. Silenci. I llum a la teva habitació. 