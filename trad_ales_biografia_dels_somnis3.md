Aquest poema és per a tu, sense nom. Que irritable i 
malalt de l'esperar monòton de qui sap què, 
encara vagues per les quatre estacions. I no escrius cap diari. Encara no hi ha 
ningú com tu. Abandonat en tu mateix. I en la nostàlgia 
 
pel futur. En la teva bella manera sobreviuràs el camp 
de refugiats i la paraula de bells ornaments d'arquitectura 
sezessionista. En la ploma d'una carbonera potser hi veuràs el fugisser 
centelleig d'una arma. I el teu xiulet solitari. Que persisteix. Llargament. 
 
Quallarà en elegia. I no hi pots fer res, així ha de passar. 
Després, dins nostre, vindrà la remor lleugera de la desesperança. Aquesta és la qüestió. 
Pots beure encara sis ampolles més, no reviuràs la teva forma en el mirall de la memòria d'un estrany. 
Fins al final seràs tu i sols tu. I llestos. 
 
Aleš Debeljak 