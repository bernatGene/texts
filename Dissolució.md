Al principi, res, negre, fosc, silenci. Al cap d'una estona comença molt feblement una nota greu, de timbre pur. Més tard augmenta d'amplitud i se'n comença a sentir una altra, d'una freqüència molt lleugerament distinta. En augmentar el seu volum també, les dues notes interfereixen i modulen una tercera nota, a la vegada que ballen pujant i baixant la intensitat de l'ona. No reconec on em trobo ni com hi he arribat. Tampoc veig res ni sento cap soroll llevat d'aquestes notes. L'espai que m'envolta és del tot inescrutable. No estic segur de quanta estona passo així, però en un moment en concret m'adono que recobro de cop la propiocepció, i simultàniament, que l'havia perduda fins ara. Sento cada nervi del meu cos, l'orientació precisa i continua de cada múscul. Primer tensos i a poc a poc afluixant, cada vegada que expiro es relaxen més i més. Jec en un terra dur, però sento molt poca pressió en els punts de contacte. El procés continua indefinidament fins que lentament començo a perdre altre cop la consciència de les extremitats; sé que encara són allà, però ja no puc orientar-les en l'espai. Primer els dits, després les mans i els peus, sembla en certa manera que tingués milers d'extremitats sobreposades en cada configuració possible. La capacitat de percebre-les es divideix entre totes elles fins que el denominador esdevé tan gran que tot plegat desapareix. Mentre encara hi és, jugo amb la ment a fer combinacions en l'orientació i posició de cada part del meu cos. No és una sensació desagradable.

Ara ja fa una estona que no noto que respiri, per més que intenti focalitzar la concentració en detectar el més lleuger indici de l'existència o moviment del diafragma. No cal dir que no noto cap sensació d'ofec, simplement, per ara, sembla que coll avall he deixat d'existir. Encara noto els ulls, tot i que immòbils i sense parpellejar, mirant fixament un horitzó imaginat. A les vores de la visió veig formes calidoscòpiques que giren creixen i interfereixen entre elles, però sé perfectament, encara més, percebo, que no hi són. En l'absència d'estímul ha baixat el llindar d'excitació del circuit i ara dispara amplificant el soroll inherent en el sistema. Les neurones i els filtres que codifiquen veuen patrons fins i tot en un senyal purament aleatori. La impredictibilitat es converteix en estructura, o podria ser que el que veig és precisament la codificació de les transformacions en si, que desproveïdes de valors d'entrada, retornen el biaix de les connexions. 

Transcorren potser uns minuts mentre persegueixo aquest fil de pensament, potser hores, però sigui com sigui, en tornar a parar-hi atenció, ja no veig aquelles formes, ni noto els ulls o cap altra part del meu cos. Tampoc soc capaç d'estirar cap record de la memòria. Soc conscient que existeix una entitat que anomeno jo i puc expressar-me en primera persona, però més enllà no sé identificar cap característica, cap atribut.

Tret potser, d'una melodia quasi imperceptible i irreconeixible, que tan bon punt provo de posar-hi l'atenció s'esvaeix o es transforma. Existeix o la sento només mentre no provo d'escoltar-la activament. Estic bastant segur que és imaginada, no prové de cap punt en concret. Pot ser que sigui el vestigi d'un record, o de tots els meus records junts, sobreposats en en un grapat de notes.

Evidentment, ja no sento tampoc cap emoció, de cap categoria. Les emocions van estrictament lligades al cos i, per tant, manquen de definició o sentit en el meu estat actual. 

Aquest estadi final s'allarga durant centenars de milions de segles, però no hi ha res que pugui distingir un instant del següent.

És com si el temps s'hagués congelat mentre que sé que avança desenfrenadament cap a l'eternitat.

---

At first, nothing, blackness, darkness, silence. After a while, a very faint low note begins, with a pure tone. Later, it increases in amplitude and another note, with a slightly different frequency, starts to be heard. As their volume increases, the two notes interfere and modulate a third note while dancing up and down the intensity of the wave. I don't recognize where I am or how I got here. I can't see anything or hear any noise except for these notes. The space around me is completely inscrutable. I'm not sure how much time passes like this, but at a certain moment, I suddenly realize that I regained proprioception, and simultaneously, that I had lost it until now. I feel every nerve in my body, the precise and continuous orientation of every muscle. First they are tense but gradually give way, and with each exhale, they relax more and more. I lie on a hard floor, but I feel very little pressure on the points of contact. The process continues indefinitely until I slowly start losing awareness of my limbs again; I know they're still there, but I can no longer orient them in space. First the fingers, then the hands and feet, as if I had thousands of overlapping extremities in every possible configuration. The ability to perceive them is divided among all of them until the denominator becomes so large that it disappears altogether. While I still can, I play with my mind, making combinations of the orientation and position of each part of my body. It's not an unpleasant sensation.

It's been a while now since I felt myself breathing, no matter how much I try to focus my concentration on detecting the slightest hint of the existence or movement of the diaphragm. Needless to say, I don't feel suffocated; it simply seems that for now, I have ceased to exist below the neck. I still feel my eyes, although motionless and without blinking, staring fixedly at an imagined horizon. On the edges of my vision, I see kaleidoscopic shapes that rotate, grow, and interfere with each other, but I know perfectly well, or rather, perceive, that they're not there. In the absence of stimulus, the threshold of excitement in the circuit has lowered, and now it fires, amplifying the inherent noise in the system. Neurons and the filters that they encode see patterns even in a purely random signal. Unpredictability becomes a structure, or it could be that what I see is precisely the encoding of the transformations themselves, which, devoid of input values, return the bias of the connections.

Perhaps minutes pass while I pursue this train of thought, perhaps hours, but regardless, when I pay attention again, I no longer see those shapes or feel my eyes or any other part of my body. I'm also unable to retrieve any memories. I'm aware that there exists an entity that I used to call "I," and I can express myself in first person, but beyond that, I can't identify any characteristics or attributes.

Except, perhaps, for an almost imperceptible and unrecognizable melody that as soon as I try to focus on it, vanishes or transforms. It exists or I only hear it when I don't actively try to listen. I'm fairly certain it's imagined and doesn't originate from any specific point. It might be the vestige of a memory or all of my memories together, superimposed in a handful of notes.

Of course, I also no longer feel any emotions, of any kind. Emotions are strictly tied to the body and, therefore, lack definition or meaning in my current state. Cognition is inextricably embodied after all; now that my body fades so do my thoughts. 

This final stage may last for centuries, but there isn't anymore anything that could distinguish one moment from the next.

It's like time has frozen while rushing relentlessly toward eternity.